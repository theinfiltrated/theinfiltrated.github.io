---
layout: post
title: La grande O nel cielo
excerpt: "Big green dawn."
tags: [Olivetti]
comments: true
image:
  feature: valentine.jpg
---

Francamente? Io un'idea [a riguardo](http://www.ilfattoquotidiano.it/2015/06/08/olivetti-30-milioni-di-perdite-lanno-da-10-anni-poche-idee-e-tanti-esuberi/1748088/) cel'avrei.

Con quello che è rimasto dell'azienda, assumete una trentina di programmatori/sistemisti/hardwaristi Linux; si trovano abbastanza facilmente, basta fare screening fra i certificati Red Hat.
Fategli sviluppare un sistema centralizzato "*All inclusive*" per le PMI, dalla ricezione mail alla bolla da appiccicare sul pacco, che giri tutto su **un** server (o due, DRBD + clustering applicativo), basato su Linux/KVM; lo stack è già tutto esistente, dall'hypervisor alle applicaizioni client, basta *integrarlo* e farne un prodotto **fico**.

Sfruttate quel cazzo di nome, fate le porte dell'armadio con un grande **O** verde a triangolini, scrivetegli sotto *POWERED BY LINUX* e pubblicizzatelo con delle rassicuranti schermate che non dicano "Cloud, 2.0, IoT", ma che facciano vedere un sistema con le finestre e i menù come dio comanda, ché la gente si è rotta delle ultime schizofrenie tablet-style Microsoft (infatti compra Apple) e nella "flessibilità degli applicativi pensati anche per il mobile" ed altra fuffa mediatica crede sempre meno.

### Cosa mettiamo stasera nel minestrone.
Virtualizzato, potente, veloce (già quattro HDD e una buona cache sanno il fatto loro, per 20 dipendenti), che può crescere insieme all'azienda; ci vuol nulla, deployando tutto come VM.
Dentro mettetegli un fileserver, un mailserver, un proxy squid che lavora in whitelisting per alcuni e in blacklisting per altri (ah, già vedo i sorrisi del CEO!), ammenicoli per la VPN/firewall, un sistema ERP come OpenBravo. Fateli testare ed integrare bene almeno un annetto… con tutto l'hardware che venderete al corredo, sopratutto il sottosistema di stampa e i POS; lì, avete tonnellate di know-how.

**Validate** le ultime incarnazioni di LibreOffice, magari anche con plugin proprietari per la conversione da ooXML (esistono eccome, e funzionano bene!), al resto pensa il motore LaTeX che gestisce l'output dall'ERP; niente rocket science, si tratta di scrivere un paio di parser da applicare a dei modelli, eventualmente personalizzabili.
Assomiglia molto al lavoro di integration che spesso viene demandato ai sysadmin o ai dbadmin.

### E il coccodrillo?
Riguardo i clients, fornite della roba ARM o MIPS che utilizza X over ethernet verso delle VM sul server; X11 funziona egregiamente in LAN, non molto in WAN. Qualora si dovesse scalare, SPICE ha fatto passi da gigante ed è abbastanza utilizzabile. Macchinette da 20 euro al pezzo, da rivendere a 150 con la grande O verde, stando ancora molto sotto quanto viene chiesto oggi per un thin client.

Per i servers: i dual socket commodity x86 con le features RAS vanno già benissimo per poter sostenere la "responsabilità operativa" di un'intera azienda di queste dimensioni, senza far casini con storage di rete e quant'altro, che su questa fascia di prezzo minerebbero l'affidabilità dell'insieme (lo spiegavo qualche post fa). Nel settore c'è fermento nonostante la commoditization, sono parecchi i vendors che sgomitano: Huawei, dice nulla?. Volendo, se la cosa dovesse scalare diversamente, si potrebbe portare tutto *già oggi* su ARM o POWER senza salti mortali.

### Tutto E/O niente
Bisogna fornire il rack **completo**, già precablato e labelizzato (mezzo rack dovrebbe bastare per la maggior parte delle PMI), includendo il poco networking, un NAS per i backup in situ (più un altro in remoto, o comunque altrove, che replica gli snapshots delle VM); un paio di UPS correttamente dimensionati, magari anche filtrati; la soluzione è pensata per aziende che **non hanno** un comparto IT, non vogliamo che il primo ingegnere elettronico di turno ci metta le mani, no? 

Qualcosa che altri hanno già pensato di fare, ad esempio Dell con vStart e la stessa VMware con VCE, solamente a prezzi di un ordine di grandezza superiore. La differenza con questi giganti è la facilità di gestione per la PMI, che sarà molto scoraggiata dal mettere le mani su QEMU e combinar casini, piuttosto che farlo su HyperV o l'interfaccia web di vSphere; già, il minimalismo come baluardo, e contraltare degli infiniti databases, API e framework immensi che oggi si **devono** usare anche per gestire installazioni su piccola scala.

Otteniamo così un sistema centralizzatISSIMO, sul quale si può fornire assistenza top-down, che consuma poco ed usa le risorse (storage locale, sistema scale UP) in modo intelligente (containers, VMs che condividono la stessa golden image, networking quasi tutto interno al singolo nodo), e può soddisfare il 99% delle esigenze delle PMI che partono da zero, o quasi. Nessun casino con malware &co. (SELINUX è tuo amico), nessun aggiornamento idiota che blocca l'operatività. 

Qualora una VM client dovesse avere un problema, con le funzionalità standard di qualsiasi distro enterprise odierna è già possibile ricreare la macchina da un template (scriptato con Puppet ovviamente) in pochi SECONDI, da remoto con Mosh o SSH + DynDNS. Così, si può fornire assistenza remota senza mandare i sistemisti in situ anche sulla più misera delle ADSL (ho fatto esperienza pure sul 3G).
Alla bisogna, si fornisce anche la possibilità di collegarsi a delle VM Windows, e ci si può anche sobbarcare la conversione dei vecchi documenti da formato "Office" a ODF.

### Ok, ma…
Fornire tutto ciò in comodato d'uso, un TOT al mese, gestendo l'hardware usato (che così si può riutilizzare fino a "fine vita") non è una banalità, ma mi sembra raggiungibile con le cifre lette nell'articolo, in due-tre anni. Sempre meglio che morire di fame rimarchiando tablet.

È antiquato, sembra un ritorno ai vecchi AS400? Sì, esatto. **CHE DIFATTI, FUNZIONAVANO.**
Vedo ovunque un grande bisogno di ritorno a soluzioni più "commensurabili", comprensibili, architetturalmente meno articolate, e che nascondano meno la loro complessità; in una parola: *semplici* anche se non necessariamente *facili*… dove *facile* che è un concetto relativo: vi sembra "facile" utilizzare Metro per task avanzati o metter su un cluster di active directory perché il database potrebbe corrompersi random in qualsiasi momento? Ma, **sopratutto** dover dialogare con sistemi che dipendono in modo assolutamente vincolante dal buon funzionamento di DNS&co. (cosa abbastanza fragile), la cui gestione viene spesso affidata al primo santone di tutto che "sa installare Windows", e questo anche per installazioni da una decina di postazioni?

Non credo che ci sia mai stato un momento più propizio per l'ingresso di una soluzione di questo tipo (Linux desktop e server, tutto virtualizzato a la "mainframe x86"), dati i pesanti colpi accusati da Microsoft ed un drammatico calo dei costi di storage e server di bassa gamma, insieme alla sostanziale scomparsa delle soluzioni prima denominate *midrange* da questa fascia di mercato (ex system P, system i, AS400 ecc.); manca solamente un'azienda agile, che abbia voglia di fare il primo passo.
